-'g -

Ι. tempora antecedunt primaru.

a. particula ἄν decet. “

tempora sunt praesentia. Α

ΠΙ, 43, 5. νῦν δὲ πρός ὀργήν, ἥντινα τύχητε, ἔστιν ὅτε σφαλέντες τήν τοῦ πείσαντος μίαν
γνώμην ζημιοῦτε· ‚,

Temere hic Madvigius ην τινα τύχητε reponendum esse proposuit et Stahlius ἥντιν’ ἂν τύχητε
scripsit „ex constanti huius locutionis usu, quae et origine et sententia simillima est pronomini
„quilibet“, cl. Thucyd. VIII. 48, 5 et Demosth. IX, 54. XXIII, 72, et Herwerdenus ¹) ἦν τι τύχητε
σφαλέντες coniecit.

Itaque quid mihi sit hac de re iudicii paucis exponam.

Particulae ἄν naturam Delbrueckius 1.1. pag. 84 sq. ut equidem puto rectissime eam fuisse
iam primigeniam statuit, ut ad actionis effectum spectaret eumque condicionibus implicitum deno-
taret. Itaque per se patet hac particula proprie modorum vim illustrari, ut qui res aut appetitu
desideratas aut cogitatione fictas designent, quarum eventus aut certus aut incertus cogitari potest,
prout is, qui loquitur, effectum animo fingit. Et huius particulae usus temporum progressu in
certas quasdam leges redactus est, quas scriptores eo diligentius observabant ac propagabant, quo ¹
plures praeterierant aetates ac tempora. Sed huius usus gradus atque progressus describere cum
ab nostrarum chartarum angustiis abhorreat, pauca tantum afferamus. ’

Atque Homerus quidem ἄν vel κέν particulas saepe addit, saepe omittit, ubi posterorum
scriptorum dicendi consuetudine semper ἄν postulatur. Nam ut unum laudem enuntiatorum genus,
in enuntiatis relativis coniunctivi et voluntatis et exspectationis et futurae rei cogitationis
circiter octogies inveniuntur nudi et circiter centies quadragies ἄν vel κέν particulis instructi.
Deinde lyricorum aut tragicorum poetarum dicendi consuetudinem si perlustramus, non iam eadem
numerorum ratio intercedit inter utrumque loquendi usum, sed coniunctivorum ἄν vel κέν parti-
culis ornatorum aliquanto est maior frequentia. ²) 'rum Herodotus coniunctivos nudos exhibet
Π, 85, ubi antecedit coniunctivus ἅν instructus, IV, 46. 66. 172; I, 132. (v. 1. ἐθέλει.) Ι, 216, ubi
Steinius quidem ἐπιθυμήσῃ pro indicativo futuri rescribendum esse censet. Quidni igitur Thucydides, ut
saepissime alibi antiquiore quodam et a poetarum idiomatis saepe haud alieno loquendi genere
utitur, etiam hic a legitima posterorum scriptorum dicendi consuetudine, quam exculto Attico
sermone Platones aut Demosthenes secuti sunt, recedere putandus sit? Quidni Sophoclis aut Euri-
pidis vestigia sequeretur? Aut quamnam aliam scribendi rationem sequi poterat nisi horum viro·
rum, qui summa omnium Atticorum florebant studio ac significatione? Nonne idem ἤν et ἐάν
promiscue usurpat, similiter atque in inscriptionibus eiusdem aetatis promiscue usurpantur, quia
tam severae illae leges nondum constitutae erant, quarum auctoritate posteriores demum scriptores
tenebantur?

Immo etiam hic nudus retinendus esse videtur coniunctivus ut IV, 18, 4 servari oportet,
ubi legimus: σωφρόνων δὲ ἀνδρῶν (εἰσὶν), οιτινες τᾰγαθιὶ ἐς αμφίβολον ἀσφαλῶς ἔθεντο - καὶ
4’ταῖς ξυμφοραῖς οἷ αὐτοι εὐξυνετώτερον αν προσφέροιντο - τόν τε πόλεμον νομίσωσι μη καθ’ οσον
οἷν τις αὐτοῦ μέρος βούληται μεταχειρίζειν, τούτῳ ξυνεῖναι, ἀλλ’ ως αν αι τύχαι αὐτῶν ηγῆσωνται.

Quem locum et ob modorum permutationes et ob sensus latebras explicatu difficillimum ⁸)
ego sic intellego: Nolite credere, vestram hanc fortunam semper vobiscum futuram esse; sed in

 

1) Mnem. 1, 82.

2) cf. etiam quae infra in appendice critica ad Ι, 139, 3 afferemus.
3) cf. quae Classenus a. 1. annotavit.

