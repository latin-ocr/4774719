—7—

ὃν w* αὐτό πείθωμεν καὶ ἡμῖν ἐς τήν ξυμφοράν κόσμον μάλιστα μέλλῃ οἴσειν, cogitari quidem
potest illis πείθωμεν vel μέλλῃ coniunctivis denotari Lacedaemoniorum exspectationem, sed caven-
dum esse videtur, ne participio futuri πράξωπας, quod sensu finali positum esse manifestum est,
commoti exspectationem inesse statuamus, ubi eoniunctivo ipso nihil videtur denotari nisi in-
certi ideoque futuri eventus cogitatio. similiter VI, 31, 3: οὗτος δὲ ὁ πόλεμος «ῖς mamas τε
ἐσόμενος καὶ κατ’ ἀμφότερα, οὗ ἂν δέῃ, καὶ ναυσὶ καὶ πεζῷ ἅμα ἐξαρτυθεὶς, coniunctivo δέῃ non
tam ii varii usus significari videntur, qui, ut venturi essent, magno cum animi affectu exspecta-
bantur, sed ii, qui animi cogitatione futuri fingebantur. Ceterum, ut iam dixi, eiusmodi coniunc-
tivorum, de quibus dubitari potest, num exspectationis habendi sint, tanta est paucitas, ut
equidem praeter hos duos certum quidem atque indubium nullum invenerim. Nec qua ratione illi
exspectationis coniunctivi evanuerint, adeo difficile est dictu. Nam ut ceteri pedestris orationis
scriptores ita etiam Thucydides pro eiusmodi coniunctivis, qui certe ratam fore voluntatem vel
exspectationem significant, vicarium supposuit indicativum futuri, quem inter atque conjunctivum
id tanturn discriminis primitus intercessisse videtur, ut hic rem exspectatam denotaret, ille eandem
non nisi futuram depingeret, donec paulatim illius partes quodammodo susciperet, quod eo facilius
potuit fieri, quo saepius positus erat post verba curandi atque ita horum verborum voluntatem
quadam ex parte induere coeperat. Atque hic indicativus futuri, quod vulgo finale nominatur, ut
est frequentissimus in enuntiatis coniunctione ὅπως ornatis, quae in medio collocata sunt inter
enuntiata finalia, quorum legitimus est modus coniunctivus aoristi ἄν particula non instructus, et
enuntiata relativa, ita etiam in enuntiatis relativis apud scriptores persaepe usurpatus invenitur.
Et ne Thucydidem quidem ab hac dicendi consuetudine recedere, exemplis nonnullis illustrabo.

VI, 91, 4. στρατιάν πέμψετε τοιαύτην, οἵτινες ὁπλιτεύσουσιν εὐθύς, καὶ ἄνδρα Σπαρτιάτην
ἄρχοντα, αῖς α”ν τούς τε παρόντας ξυντάξῃ καὶ τούς μή θέλοντας προσαναγκάσῃ, ubi indicativum
futuri in enuntiato relativo eadem fere notione usurpatum esse liquet ac coniunctivum aoristi ἄν par-
ticula ornatum in enuntiato finali ὦς particula introducto. Similiter VII, 49, 2 iuxta VIII, 1, 3,
et VIII, 39, 2 iuxta IV, 17, 1, et VIII, 63, 4 cl. VII, 7, 3, et IV, 118, 13 iuxta 118, 14.

Ι, 65, 2 ἐς τήν Πελοπόννησον ἔπρασσεν, ὅπῃ ὠφελία τις γενήσεται, ubi enuntiatum relativum
voluntatem vel exspectationem denotare manifestum est. Quibus adde: I, 19. 52, 3. 56, 2. 90,
3. 91, 2. 107, 4. III, 16, 3.v 109, 1. IV, 8, 8. 22, 1. 128, 5. VI, 11, 6. 21, 1. 44, 4.
VIII 43, 2. 48, 4. 63, 4. 67, 1, alia.

Sed iam unde aberravit oratio, revertar. Coniunctivus igitur in enuntiatis relativis apud
Thucydidem is est, quo conditio vel praesens vel futura cogitatione fingitur. Ex quo efficitur,
ut proprie ponatur post tempora primaria, ut pote quorum actiones num eventum habiturae sint,
ita certis quibusdam adiunctionibus teneri dicantur. Idem si post tempora secundaria usu venit, ex
obliquo dicendi genere explicari potest, quo, quae homines cogitaverunt, dixerunt, fecerunt , non
ad tempus praeteritum referuntur, sed quodammodo recentia ante oculos ponuntur ac narrando reprae-
sentantur, velut si actionum eventus non ipso tempore praeterito irritus sit sed nunc demum ratus fiat.

Ceterum hoc loco monendum esse videtur, illam temporalem relationem in ipsa coniunctivi
forma primitus non fuisse positam. Sed cum eae coniunctivi notiones, quas primigeniae fuisse
supra iam diximus, sive voluntatis sive exspectationis, re vera ad nihil aliud spectent nisi ad
tompus praesens vel futurum , etiam is coniunctivus, quo res cogitando tantum fingitur, easdem
relationes paulatim suscepisse censendus est. Atque ita optime explicari potest, quod discrimen
coniunctivum inter et optativum cogitandi notione utrumque praeditum intercedat. Sed de hac re

infra disputabimus.

